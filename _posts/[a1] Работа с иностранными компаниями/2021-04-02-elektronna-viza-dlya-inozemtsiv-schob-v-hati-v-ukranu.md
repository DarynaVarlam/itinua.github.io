---
layout: article
categories: [a1, actual]
title: Електронна віза для іноземця для в'їзду в Україну 
img: la-demande-de-visa-pour-la-thaïlande-bientôt-possible-en-ligne-1485712771905.jpg
author: olga-bondar
---
**Що таке електронна віза або ж е-Віза?**
Електронна віза (е-Віза) це візи, що оформлюються виключно іноземцям з 45 визначених держав для разового або дворазового в’їзду та перебування в Україні строком до 30 днів для поїздок в Україну з приватною, туристичною, діловою метою, для лікування, діяльності у сфері науки, освіти, культури, спорту, а також представникам іноземних медіа та ЗМІ.

Даний тип візи має низвку **переваг**, а саме: 
* не потрібно йти у консульство для оформлення е-Візи, оскільки подати документи можна дистанційно;
* є можливість онлайн відстеження стану оформлення е-Візи;
* централізоване оформлення усіх е-Віз в МЗС України;
* постійна інформаційна підтримка заявників на evisa@mfa.gov.ua;
* швидший час оформлення у порівнянні зі звичайною візою:
- 1 робочий день у терміновому порядку
- 3 робочих дні у звичайному порядку;
* менше вартість у порівнянні зі звичайною візою:
-разова е-Віза - 20 дол. США
-дворазова е-Віза - 30 дол. США.
*У разі термінової процедури оформлення тарифна ставка подвоюється.*

Зокрема, **така опція доступна для іноземців таких країн**: Співдружність, Багамських островів, Беліз, Багатонаціональна держава Болівія, Барбадос, Королівство Бутан, Республіка Гаїті, Республіка Ґватемала, Республіка Вануату, Республіка Гондурас, Ґренада, Республіка Індія, Домініканська Республіка, Республіка Кірібаті, Республіка Індонезія, Королівство Камбоджа, Китайська Народна Республіка, Республіка Коста-Ріка, Лаоська Народно-Демократична Республіка, Малайзія, Мальдівська Республіка, Мексиканські Сполучені Штати, Республіка Маврикій Федеративні Штати Мікронезії, Республіка Союзу М’янма, Федеративна Демократична Республіка Непал, Республіка Науру, Республіка Нікараґуа, Республіка Палау, Республіка Фіджі, Ямайка, Південно-Африканська Республіка, Республіка Ель-Сальвадор, Республіка Перу, Незалежна держава Самоа, Республіка Сейшельські Острови, Сент-Люсія Сент-Вінсент і Ґренадини, Республіка Сінгапур, Соломонові Острови, Республіка Сурінам, Демократична Республіка Тімор-Лешті, Королівство Таїланд, Республіка Трінідад і Тобаґо Тувалу, Республіка Філіппіни.

![Image alt](https://github.com/itinua/itinua.github.io/raw/master/images/ evisa23032021ua.png) 

 **Для оформлення е-Візи необхідно**:
1. Зареєструватися на веб-платформі [МЗС](https://evisa.mfa.gov.ua/)
2. В режимі онлайн заповнити анкету, завантажити фотокартку та скановані копії документів (паспорт, запрошення та ін.), сплатити онлайн банківською карткою консульський збір.
3. Отримати готову е-Візу на електронну пошту (надсилається у форматі pdf)
4. Для в’їзду в Україну потрібно роздрукувати отриману е-Візу та пред’явити разом з паспортом прикордонним органам України (е-Віза дійсна для в’їзду у міжнародних пунктах пропуску через державний кордон).
