---
layout: article
categories: [a3, actual, featured]
title: Декретні для ФОП
img: aist.png
author: daryna-varlam 
--- 
В цій статті ми розглянемо які виплати має отримати жінка-ФОП при вагітності та народженні дитини та як їх можна отримати.

Для ФОПа в такому випадку передбачено два види виплат:

**1. Декретні**

Орієнтовна сума виплати весною 2021 року 24 835 грн.

Нижче ми зібрали перелік необхідних документів, які стандартно подаються для отримання декретних:
*	[Заява-розрахунок суми декретних](https://github.com/itinua/itinua.github.io/raw/master/images/Заява-розрахунокбланк.pdf);
*	Копія та оригінал лікарняного;
*	[Розрахунок декретних в довільній формі](https://github.com/itinua/itinua.github.io/raw/master/images/Розрахунок_приклад.pdf) ;
*	Копія та оригінал Виписки про реєстрацію ФОП;
*	Копії та оригінал Паспорту та ідентифікаційного номеру;
*	Довідка про оплату ЄСВ за останні 12 місяців включаючи місяць виходу в декрет (можна отримати онлайн в кабінеті платника податків)
або
копії платіжних доручень про сплату ЄСВ за останні 12 місяців включаючи місяць виходу в декрет;
*	Довідка про відкриття рахунку для соціальних виплат (2604…), яка містить повні реквізити банківського рахунку для соц. виплат;
*	Довідки за формами ОК-5, ОК-7 про страховий стаж. Отримати їх можна онлайн на сайті [Пенсійного Фонду](https://portal.pfu.gov.ua/sidebar/Templates/ReceptionDocuments) .

Всі ці документи подаються в фонд соціального страхування по місцю реєстрації. 
Подати документи на отримання декретних потрібно не пізніше 12 календарних місяців з дня закінчення відпустки у зв’язку з вагітністю та пологами.

**2. Допомога при народженні дитини**

Загальна сума допомоги 41 280 грн. Перша виплата 10 320 грн і потім сума, що залишалась рівними частинами наступні 36 місяців (по 860 грн/місяць).
Подати заяву можна онлайн через [сервіс єМалятко](https://diia.gov.ua/services/yemalyatko) .
Або офлайн в Центрах надання адміністративних послуг (ЦНАП).


